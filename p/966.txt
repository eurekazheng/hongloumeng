    次早贾琏起来，见过贾赦贾政，便往宁府中来，合同老管事的人等，并几位世交门下清客相公，审察两府地方，缮画省亲殿宇，一面察度办理人丁．自此后，各行匠役齐集，金银铜锡以及土木砖瓦之物，搬运移送不歇．先令匠人拆宁府会芳园墙垣楼阁，直接入荣府东大院中．荣府东边所有下人一带群房尽已拆去．当日宁荣二宅，虽有一小巷界断不通，然这小巷亦系私地，并非官道，故可以连属．会芳园本是从北拐角墙下引来一股活水，今亦无烦再引．其山石树木虽不敷用，贾赦住的乃是荣府旧园，其中竹树山石以及亭榭栏杆等物，皆可挪就前来．如此两处又甚近，凑来一处，省得许多财力，纵亦不敷，所添亦有限．全亏一个老明公号山子野者，一一筹画起造．