    宝玉听了，唬的忙答道：“仙姑差了．我因懒于读书，家父母尚每垂训饬，岂敢再冒`淫-字．况且年纪尚小，不知`淫-字为何物。”警幻道：“非也．淫虽一理，意则有别．如世之好淫者，不过悦容貌，喜歌舞，调笑无厌，云雨无时，恨不能尽天下之美女供我片时之趣兴，此皆皮肤淫滥之蠢物耳．如尔则天分中生成一段痴情，吾辈推之为`意淫-．`意淫-二字，惟心会而不可口传，可神通而不可语达．汝今独得此二字，在闺阁中，固可为良友，然于世道中未免迂阔怪诡，百口嘲谤，万目睚眦．今既遇令祖宁荣二公剖腹深嘱，吾不忍君独为我闺阁增光，见弃于世道，是以特引前来，醉以灵酒，沁以仙茗，警以妙曲，再将吾妹一人，乳名兼美字可卿者，许配于汝．今夕良时，即可成姻．不过令汝领略此仙闺幻境之风光尚如此，何况尘境之情景哉？而今后万万解释，改悟前情，留意于孔孟之间，委身于经济之道。”说毕便秘授以云雨之事，推宝玉入房，将门掩上自去．