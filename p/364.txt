    宝玉听如此说，便吓得欲退不能退，果觉自形污秽不堪．警幻忙携住宝玉的手，向众姊妹道：“你等不知原委：今日原欲往荣府去接绛珠，适从宁府所过，偶遇宁荣二公之灵，嘱吾云：`吾家自国朝定鼎以来，功名奕世，富贵传流，虽历百年，奈运终数尽，不可挽回者．故遗之子孙虽多，竟无可以继业．其中惟嫡孙宝玉一人，禀性乖张，生性怪谲，虽聪明灵慧，略可望成，无奈吾家运数合终，恐无人规引入正．幸仙姑偶来，万望先以情欲声色z等事警其痴顽，或能使彼跳出迷人圈子，然后入于正路，亦吾兄弟之幸矣．-如此嘱吾，故发慈心，引彼至此．先以彼家上中下三等女子之终身册籍，令彼熟玩，尚未觉悟，故引彼再至此处，令其再历饮馔声色之幻，或冀将来一悟，亦未可知也。”