    当日这贾妃未入宫时，自幼亦系贾母教养．后来添了宝玉，贾妃乃长姊，宝玉为弱弟，贾妃之心上念母年将迈，始得此弟，是以怜爱宝玉，与诸弟待之不同．且同随祖母，刻未暂离．那宝玉未入学堂之先，三四岁时，已得贾妃手引口传，教授了几本书，数千字在腹内了．其名分虽系姊弟，其情状有如母子．自入宫后，时时带信出来与父母说：“千万好生扶养，不严不能成器，过严恐生不虞，且致父母之忧。”眷念切爱之心，刻未能忘．前日贾政闻塾师背后赞宝玉偏才尽有，贾政未信，适巧遇园已落成，令其题撰，聊一试其情思之清浊．其所拟之匾联虽非妙句，在幼童为之，亦或可取．即另使名公大笔为之，固不费难，然想来倒不如这本家风味有趣．更使贾妃见之，知系其爱弟所为，亦或不负其素日切望之意．因有这段原委，故此竟用了宝玉所题之联额．那日虽未曾题完，后来亦曾补拟．